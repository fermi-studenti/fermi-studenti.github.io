+++
title = "Il PM del Burundi visita l'Italia - Ali Abbasi"
date = 2023-06-01

[taxonomies]
tags = ["Politica"]
+++

Il 21 aprile a Palazzo Chigi la premier Giorgia Meloni ha ricevuto il
primo ministro del Burundi Gervais Ndirakobuca per rafforzare i rapporti
bilaterali; discutere dei rapporti commerciali tra Italia e Burundi,
visto che il paese africano sembra essere interessato al know how
italiano in molti settori tra cui l'agricoltura; la stabilizzazione
della regione dei Grandi Laghi (che comprende Burundi, le province
orientali della Repubblica Democratica del Congo, Rwanda e parti
dell\'Uganda occidentale) e l'impegno italiano, anche in ambito europeo,
nel continente africano ribadito anche dalla visita della premier Meloni
a metà aprile in Etiopia in preparazione al Vertice sui sistemi
alimentari Stocktaking Moment di luglio, ma anche alla Conferenza
Italia-Africa che si terrà in autunno.

In seguito all'incontro, a sorpresa senza che i media lo sapessero, il
primo ministro del Burundi accompagnato dal suo entourage si è recato in
alcune aziende agricole.

In particolare è stata molto interessante la sua visita alla Fattoria
Cornetti, gestita dall'omonima famiglia Cornetti, a Quinzano d'Oglio
nella bassa bresciana. Lo scopo della visita era di vedere dal vivo la
razza di vacca bianca Val Padana (completamente italiana) perché riesce
a resistere efficacemente alle alte temperature, quindi è un potenziale
oggetto di acquisto da parte del paese africano visto che in Burundi c'è
un clima caldo tropicale. In questa occasione il titolare Giuseppe
Cornetti si è sentito onorato di raccontare in francese (in Burundi si
parla sia francese sia il kirundi, quest'ultima è la lingua locale) al
primo ministro ciò che la sua azienda è riuscita a fare, infatti
l'impresa vanta di aver recuperato le vacche della razza scritta sopra
visto che in precedenza il loro numero stava diminuendo a tal punto che
la FAO le ha dichiarate a rischio di estinzione. Inoltre questa razza di
vacche ha un latte molto pregiato perché ha alta qualità proteica e un
rapporto proteine-grassi ideale, però con una produzione limitata (18-25
litri al giorno).

Fonti:

[https://www.governo.it/it/articolo/incontro-con-il-primo-ministro-della-repubblica-del-burundi/22406](https://www.governo.it/it/articolo/incontro-con-il-primo-ministro-della-repubblica-del-burundi/22406)

[https://primabrescia.it/attualita/da-roma-a-quinzano-il-primo-ministro-del-burundi-in-visita-alla-fattoria-cornetti/](https://primabrescia.it/attualita/da-roma-a-quinzano-il-primo-ministro-del-burundi-in-visita-alla-fattoria-cornetti/)

[https://brescia.corriere.it/notizie/cronaca/23_aprile_21/a-quinzano-arriva-il-presidente-del-burundi-interessato-alla-mucca-bianca-valpadana-c9134b0d-d6a0-49d5-a699-f7e9a3ca6xlk.shtml](https://brescia.corriere.it/notizie/cronaca/23_aprile_21/a-quinzano-arriva-il-presidente-del-burundi-interessato-alla-mucca-bianca-valpadana-c9134b0d-d6a0-49d5-a699-f7e9a3ca6xlk.shtml)

[https://it.wikipedia.org/wiki/Bianca_Modenese](https://it.wikipedia.org/wiki/Bianca_Modenese)
