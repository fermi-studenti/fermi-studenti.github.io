+++
title = "Formula 1"
date = 2023-05-14
author = "Filippo Lombardi"

[taxonomies]
tags = ["Sport"]
+++

Formula 1. Quando si pensa ad essa, possono venire in mente termini come
"velocità", "coraggio" e "lavoro di squadra". Inoltre, la Formula 1
viene spesso definita come classe "regina", ma perché questo?

La prima gara di Formula 1 venne disputata nel 1950. Ai tempi, il
calendario era costituito da sette gare nei paesi più importanti al
tempo, tra cui l'Italia, rappresentata dall'ormai celeberrimo "Autodromo
Nazionale di Monza" e vi erano pochi costruttori che ambivano al titolo
di "Campioni del Mondo", sviluppando auto ad elevate prestazioni con la
speranza di essere tra tutti i migliori in campo. Le auto venivano
guidate dai migliori piloti del tempo i quali, fiduciosi del lavoro dei
propri ingegneri, guidavano sempre al limite per vincere anch'essi il
campionato.

Queste caratteristiche si sono fondate nel tempo, per poi diventare
spirito della competizione: per quanto il 1950 possa sembrare lontano,
molte delle caratteristiche di quel campionato rimarranno anche per
questo campionato, il quale inizierà il 5 marzo di quest'anno in
Bahrain, che sarà la prima di 23 tappe organizzate dalla FIA (o
"Federation Internationale de l'Automobile"), organizzazione la quale si
occupa, oltre alla Formula 1, di gestire le maggiori competizioni in
Europa (ad esempio, il WEC, o "World Endurance Championship").

Dunque, finora abbiamo parlato di come la Formula 1 si sia guadagnata il
titolo di classe "regina" dal punto di vista storico. Passiamo ora al
punto di vista tecnico: le auto sono tra le più veloci al mondo,
sviluppate in modo meticoloso da centinaia di persone prima e durante
ogni stagione.

Proprio l'essere meticolosi ha differenziato la Formula 1 dagli altri
motorsport: con essa, molte case automobilistiche hanno sviluppato
soluzioni che, dopo la constatazione di un buon rendimento in ambito
sportivo, hanno poi introdotto sulle auto che oggi circolano in strada.
Inoltre, le monoposto più veloci del mondo hanno sempre avuto le
seguenti caratteristiche: un'altezza da terra ridotta, ruote scoperte e
ali studiate con precisione millimetrica. Parlando brevemente delle ali,
in questo motorsport, conta ogni millimetro di ala in più o in meno,
perché potrebbe essere determinante per la prestazione in pista, dato
che i distacchi tra le auto si contano in decimi, centesimi e
addirittura millesimi di secondo.

L'ultima caratteristica rimasta è il coraggio. Esso va riconosciuto ad
ogni membro di ogni squadra, che ogni anno presenta auto con ideologie
di base molto diverse che possono risultare competitive come possono
sembrare fallimentari. Inoltre, il coraggio è ciò che contraddistingue i
piloti di Formula 1: è questa caratteristica che li ha elevati, in
alcuni casi, ad essere definiti "miti" della classe: è il caso di
Michael Schumacher, sette volte campione del mondo di cui cinque con la
Scuderia Ferrari tra il 2000 e il 2004 e due con la Benetton tra il 1994
e 1995, da molti descritto come "il migliore di tutti i tempi", data la
sua impressionante velocità e gestione di gara; Ayrton Senna, tre volte
campione del mondo con la McLaren, ricordato data la sua velocità e
talento alla guida; Niki Lauda, tre volte campione del mondo di cui 2
con la Scuderia Ferrari nel 1975 e 1977 e nel 1984 con la McLaren,
ricordato per la sua valutazione dei rischi, velocità e resilienza,
anche dopo il suo terrificante incidente al Nürburgring il 1 agosto
1976; Lewis Hamilton, sette volte campione del mondo tra cui sei volte
con la Mercedes AMG-Petronas Formula One Team e una con la McLaren,
attuale detentore di numero di vittorie assoluto (103) e di pole
position (103) e tanti altri che, per la propria dedizione, coraggio e
lavoro di squadra si sono contraddistinti dagli altri piloti.
