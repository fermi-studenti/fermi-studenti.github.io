+++
title = "Dengue: Una epidemia dimenticata - Ali Abbasi"
date = 2023-06-01

[taxonomies]
tags = ["Scienza"]
+++


Che cos'è il dengue e perché se ne sta parlando così tanto in questi
giorni?

La febbre dengue, chiamata anche febbre spaccaossa, è una malattia
infettiva virale e tropicale causata dal Dengue virus la quale si
presenta in cinque sierotipi. La malattia è trasmessa dalle zanzare del
genere *Aedes*, soprattutto dalla specie *Aedes aegypti* (zanzara della
febbre gialla), ma anche del genere *Aedes albopictus* (zanzara tigre).

Circa l'80% dei pazienti sono asintomatici o hanno una lieve febbre, ma
spesso si soffre di cefalea tipicamente retrooculare, mialgia, artralgia
e esantema. Invece il 5% dei pazienti presenta una forma grave che può
essere potenzialmente fatale e può degenerare in febbre emorragica
pericolosa per la vita, con trombocitopenia, emorragie e perdita di
liquidi, che può evolvere in shock circolatorio.

Questa malattia esiste da molto tempo, infatti nell'enciclopedia medica
cinese, realizzata durante la Dinastia Jin tra il 265 e il 420, si fa
riferimento a un "veleno acquoso" associato a insetti volanti. Più
tardi, tra il 1779 e il 1780, venne documentata per la prima volta
durante l'epidemia che colpì America Settentrionale, Africa e gran parte
dell'Asia. Poi nel 1906 viene confermata la trasmissione della malattia
mediante i vettori scritti sopra e nel 1907 venne dimostrata la sua
causa virale. A partire dalla seconda guerra mondiale le epidemie di
dengue sono aumentate esponenzialmente diventando una delle cause di
mortalità infantile nelle Americhe e nelle isole dell'Oceano Pacifico,
inoltre attualmente questo virus infetta circa 50 milioni di persone
all'anno ed è la causa di 20-25 mila morti l'anno.

L'ultimo caso è rappresentato dall'epidemia in Argentina nel 2023 nella
quale sono state contagiate più di 40000 persone e i morti sono più di
39. Questi dati sono molto allarmanti, infatti secondo l'OMS al momento
circa metà della popolazione mondiale è a rischio di dengue; ma la buona
notizia è che l'Ema ha autorizzato l'immissione nel commercio di un
nuovo vaccino contro questo virus che dovrebbe proteggere tutte le
persone sopra i 4 anni.

Fonti:

[https://www.repubblica.it/salute/2023/04/21/news/dengue_argentina_allarme_oms-397048836/](https://www.repubblica.it/salute/2023/04/21/news/dengue_argentina_allarme_oms-397048836/)

[https://www.gazzetta.it/salute/21-04-2023/febbre-dengue-in-argentina-e-epidemia-bassetti-presente-in-europa.shtml](https://www.gazzetta.it/salute/21-04-2023/febbre-dengue-in-argentina-e-epidemia-bassetti-presente-in-europa.shtml)

[https://it.wikipedia.org/wiki/Dengue](https://it.wikipedia.org/wiki/Dengue)

[https://www.fnob.it/2023/04/26/argentina-e-emergenza-dengue-gia-30-morti-e-piu-di-40mila-casi/](https://www.fnob.it/2023/04/26/argentina-e-emergenza-dengue-gia-30-morti-e-piu-di-40mila-casi/)
